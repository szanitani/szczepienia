#IV SA/Wa 1616/05 - Wyrok WSA w Warszawie z 2006-03-27

##1. Opis orzeczenia
Niewydanie w sprawie decyzji administracyjnej w świetle kwestionowania przez stronę wysokości opłaty.

##2. Dlaczego jest istotne?
Bo uzasadnia, że dołączenie do postępowania materiału dowodowego nakłada na organie obowiązek rozpatrzenia sprawy.

##3. Kiedy stosować?
To  najprawdopodobniej będzie argument do sądu administracyjnego.

##4. Przywołane treści.

*Sąd podziela stanowisko skarżącej, iż w spornych przypadkach wymiar tejże opłaty, jako należności publicznoprawnej
(niemniej jednak - wbrew twierdzeniom skarżącej - niebędącej podatkiem) powinien być dokonywany w drodze aktu
administracyjnego. Zatem w sytuacji, gdy strona kwestionuje zasadność naliczenia opłaty albo wysokość opłaty, organ
winien wydać akt administracyjny, w którym określi podstawy prawne do pobrania opłaty, jak i zasady jej wyliczenia, a
strona będzie miała zapewnione prawo skorzystania - w administracyjnym toku instancji - z wszelkich instytucji prawa
procesowego.*

#II SA/Ol 158/14 - Wyrok WSA w Olsztynie z 2014-04-02

##1. Opis orzeczenia
Niewydanie w sprawie aktu administracyjnego w świetle kwestionowania przez stronę zasadności naliczenia.

##2. Dlaczego jest istotne?
Bo uzasadnia, że dołączenie do postępowania materiału dowodowego nakłada na organie obowiązek rozpatrzenia sprawy.

##3. Kiedy stosować?
To  najprawdopodobniej będzie argument do sądu administracyjnego.

##4. Przywołane treści.

*Skład orzekający w niniejszej sprawie podziela przyjęty w judykaturze pogląd, że gdy strona kwestionuje zasadność
naliczenia opłat albo wysokość opłaty (a tak było w niniejszej sprawie), organ winien wydać akt administracyjny, w
którym określi podstawy prawne pobrania opłaty, jak i zasady jej wyliczenia, tak by strona miała zapewnione prawo
skorzystania - w administracyjnym toku instancji - z wszelkich instytucji prawa procesowego (por. wyrok WSA w
Warszawie z dnia 27 marca 2006 r. sygn. akt IV SA/Wa 1616/05 oraz postanowienie NSA z dnia 20 sierpnia 2010 r. sygn.
akt II OSK 948/10, LEX Nr 737717).*

#II SA/Wr 844/11 - Wyrok WSA we Wrocławiu z 2012-02-23

##1. Opis orzeczenia
Niewydanie w sprawie aktu administracyjnego w świetle kwestionowania przez stronę zasadności naliczenia.

##2. Dlaczego jest istotne?
Bo uzasadnia, że dołączenie do postępowania materiału dowodowego nakłada na organie obowiązek rozpatrzenia sprawy. Co więcej sąd wskazuje, że organ winien wykazać inicjatywę w tym zakresie.

##3. Kiedy stosować?
To  najprawdopodobniej będzie argument do sądu administracyjnego.

##4. Przywołane treści.

*Skład orzekający w niniejszej sprawie podziela przyjęty w judykaturze pogląd, że gdy strona kwestionuje zasadność
naliczenia opłaty albo wysokość opłaty, organ winien wydać akt administracyjny, w którym określi podstawy prawne do
pobrania opłaty, jak i zasady jej wyliczenia, tak by strona miała zapewnione prawo skorzystania - w administracyjnym
toku instancji - z wszelkich instytucji prawa procesowego (por. wyrok WSA w Warszawie z dnia 27 marca 2006 r., sygn.
akt IV SA/Wa 1616/05).*

*W świetle powyższego, w przypadku kwestionowania przez stronę - jak ma to miejsce w niniejszej sprawie - wysokości
obciążających Ją opłat, organ nie może ograniczać się jedynie do bezkrytycznego potwierdzenia rachunku przedłożonego
przez osobę wykonującą zlecone zadania. Przeciwnie, organ administracji publicznej - w świetle przytoczonych wyżej
przepisów kodeksu postępowania administracyjnego - winien dążyć do wyjaśnienia wszelkich okoliczności objętych
prowadzonym postępowaniem, czyli - w sprawie będącej przedmiotem sądowej kontroli - wyjaśnić te wszystkie
okoliczności, które miały wpływ na wysokość opłat, ustalonych następnie w drodze konstytutywnej decyzji. Cały zaś ten
proces winien był być uzewnętrzniony w uzasadnieniu decyzji kończącej postępowanie, spełniającej wymogi art. 107 § 3
k.p.a.*

*Wymogów powyższych, zdaniem Sądu, organ II instancji nie dochował w stopniu zezwalającym na wydanie ostatecznego
rozstrzygnięcia, a przedłożone Sądowi akta sprawy zawierają luki uniemożliwiające merytoryczną ocenę prawidłowości
zaskarżonej decyzji.*

*Ustalony art.77§ 1 k.p.a. obowiązek zebrania całego materiału dowodowego w postępowaniu administracyjnym oznacza, że
organ administracji publicznej winien z własnej inicjatywy gromadzić w aktach dowody, które jego zdaniem będą
konieczne do prawidłowego rozstrzygnięcia sprawy oraz winien gromadzić w aktach sprawy także dowody wskazane lub
dostarczone przez strony, jeżeli mają one znaczenie dla sprawy /art.75 § 1 k.p.a./.. W orzecznictwie podkreśla się
również pogląd, że organ administracji winien wnikliwie rozpatrzeć wszystkie okoliczności sprawy, podejmując w tym
celu wszelkie kroki niezbędne do dokładnego wyjaśnienia stanu faktycznego i załatwienia sprawy. W postępowaniu
administracyjnym nie obowiązuje formalna teoria dowodowa, według której daną okoliczność można udowodnić wyłącznie
przy pomocy takiego, a nie innego środka dowodowego, ani też zasada, że rola organu orzekającego to rola biernego
podmiotu oczekującego na dowody zaoferowane przez stronę. Wręcz przeciwnie, rządząca postępowaniem administracyjnym
zasada oficjalności (art.7, art.75 k.p.a.) wymaga, by w toku postępowania organy administracji publicznej podejmowały
wszelkie kroki niezbędne do wyjaśnienia i załatwienia sprawy i dopuszczały jako dowód wszystko, co może przyczynić się
do jej wyjaśnienia, a nie jest sprzeczne z prawem, a więc by z urzędu przeprowadzały dowody służące ustaleniu stanu
faktycznego sprawy.*

#II OSK 948/10 - Postanowienie NSA z dnia 2010-08-20

##1. Opis orzeczenia
Nieprawidłowy tryb odwoławczy skutkujący niewydaniem aktu administracyjnego oraz błędne wydanie aktu administracyjnego.

##2. Dlaczego jest istotne?
Bo uzasadnia, że złożenie wniosku w trybie administracyjnym musi skutkować wydaniem decyzji.

##3. Kiedy stosować?
To  najprawdopodobniej będzie argument do sądu administracyjnego.

##4. Przywołane treści.

*Inspekcja Weterynaryjna pobiera opłaty, w tym za przeprowadzenie kontroli granicznej, art. 30 ust. 1 pkt 2 ustawy z
dnia 29 stycznia 2004 r. o Inspekcji Weterynaryjnej (Dz. U. z 2007 r. Nr 121, poz. 842 ze zm.). Opłaty te są
niewątpliwie tymi, o których mowa w art. 2 § 2 Ordynacji podatkowej i do nich, z mocy tego przepisu, stosuje się dział
III tej Ordynacji. Przepisy tego działu, art. 75 § 2 pkt 1 lit. c/ w zw. z art. 75 § 1, przewidują uprawnienie do
złożenia wniosku o stwierdzenie nadpłaty podatku. W niniejszej sprawie sprowadza się to do uprawnienia złożenia
takiego wniosku o zwrot opłaty za przeprowadzenie granicznej kontroli weterynaryjnej, gdy strona uważa, że opłata ta
została zawyżona. Wniosek taki wszczyna postępowanie administracyjne w sprawie administracyjnej zwrotu nadpłaty,
której załatwienie kończy się wydaniem decyzji administracyjnej.*

#II SA/Ol 893/11 - Wyrok WSA w Olsztynie z 2011-12-13

[link](http://orzeczenia.nsa.gov.pl/doc/2ED14FE275)

##1. Opis orzeczenia
Uchylenie zaskarżonego postanowienia.

##2. Dlaczego jest istotne?
Stwierdza, że organ wydając postanowienie o odmowie wszczęcia postępowania na żądanie strony nie może odnosić się merytorycznie ws. żądania.

##3. Kiedy stosować?
Prawdopodobny argument dla sądu administracyjnego w przypadku twierdzeń organu o nieprowadzeniu postępowania. (Wymaga konsultacji gdyż dotyczy stricte postanowienia o odmowie wszczęcia postępowania) 

##4. Przywołane treści
*Skoro jednak na skutek odmowy wszczęcia postępowania organ nie prowadzi postępowania administracyjnego i nie rozstrzyga sprawy co do jej istoty, to należy przyjąć, iż w postanowieniu wydanym w trybie art. 61a § 1 k.p.a. organ nie może formułować wniosków i ocen dotyczących meritum żądania. Instytucja odmowy wszczęcia postępowania kończy się bowiem aktem formalnym, a nie merytorycznym.*

#II SA/Go 255/15 - Wyrok WSA w Gorzowie Wlkp. z 2015-06-10

[link](http://orzeczenia.nsa.gov.pl/doc/3F07727EA3)

##1. Opis orzeczenia
Uchylenie zaskarżonego postanowienia.

##2. Dlaczego jest istotne?
Stwierdza, że organ odmawiając wydania decyzji winien wydać postanowienie o odmowie wszczęcia postepowania.

##3. Kiedy stosować?
Prawdopodobny argument dla sądu administracyjnego.

##4. Przywołane treści
*Odnośnie zaś wniosku o stwierdzenie lub zaprzeczenie w drodze decyzji administracyjnej wraz z przytoczeniem przepisów prawa, że w wyniku postępowania kontrolnego, doszło lub nie doszło do naruszenia prawa na szkodę właścicielki pojazdu, w związku z oceną stanu technicznego (...) Kolegium wskazało, iż brak jest przepisów prawa materialnego do wydania żądanej decyzji.*
(...)

*Taki oczywisty brak podstawy prawnej do wydania decyzji stanowić może podstawę do wydania postanowienia o odmowie wszczęcia postępowania. Zważyć jednak należy, iż organ I instancji w sposób nieprecyzyjny sformułował rozstrzygnięcie w tym zakresie, a Samorządowe Kolegium Odwoławczego zaakceptowało to, utrzymując w całości zaskarżone postanowienie. Starosta zamiast bowiem zgodnie z treścią art. 61 a § 1 k.p.a. odmówić wszczęcia postępowania w przedmiocie żądanym w pkt 2 pisma z dnia [...] listopada 2014r. odmówił wydania decyzji, tak jak by orzekał merytorycznie, choć z uzasadnienia organów obu instancji i wskazanej podstawy prawnej wynika, iż w istocie chodziło o odmowę wszczęcia postępowania.*

#I OSK 654/11 - Wyrok NSA 2012-04-25

[link](http://orzeczenia.nsa.gov.pl/doc/0471CA259B)

##1. Opis orzeczenia
Oddalenie skargi.

##2. Dlaczego jest istotne?
Uzasadnia, że wnioski strony winny być załatwiane w formie decyzji.

##3. Kiedy stosować?
Prawdopodobny argument dla sądu administracyjnego gdy na żądanie strony organ nie wydaje rozstrzygnięcia w formie decyzji (UWAGA 1)

##4. Przywołane treści
(1) *W związku z tak sformułowanym zarzutem, należy wyjaśnić, że naruszenie przepisów postępowania może stanowić podstawę kasacyjną, ale jedynie w przypadku, gdy naruszenie to mogło mieć istotny wpływ na wynik sprawy (art. 174 pkt 2 ww. ustawy – Prawo o postępowaniu przed sądami administracyjnymi), co oznacza, że na stronie skarżącej ciąży obowiązek wykazania, że gdyby nie doszło do zarzucanego naruszenia procedury, to wyrok, jaki by zapadł, byłby zupełnie odmiennej treści. Tymczasem autor skargi kasacyjnej nie wykazał takiej zależności ani w samej podstawie zarzutu, ani w jego uzasadnieniu.*)
(...)

*Zasada domniemania załatwiania spraw w formie decyzji administracyjnej była wielokrotnie przyjmowana w orzecznictwie sądowym, w którym podkreślano, że jednostka ma prawo do tego, by jej oparte na prawie materialnym roszczenia i wnioski były rozpatrywane w ramach przewidzianej procedury. Nie jest zgodne z zasadami konstytucyjnymi takie postępowanie organów wykonujących administrację publiczną, w którym wnioski jednostki załatwiane są poza postępowaniem jurysdykcyjnym.*
(...)

*Słusznie w tej kwestii stwierdził Trybunał Konstytucyjny, że "jeżeli (...) istnieje wątpliwość co do formy załatwienia sprawy administracyjnej, należy przyjąć, że istnieje sprawa administracyjna i organ administracji publicznej jest właściwy do jej załatwienia. Nie może zaistnieć sytuacja, że w przepisach ustawy określono właściwość organu administracji publicznej do załatwiania określonej kategorii spraw administracyjnych, a sprawy te nie mogłyby być rozstrzygane tylko dlatego, że ustawodawca nie określił wprost formy rozstrzygnięcia"*

#II SAB/Ol 48/15 - Wyrok WSA 2016-03-10

[link](http://orzeczenia.nsa.gov.pl/doc/3E15D9C0C1)

##1. Opis orzeczenia
Skarga

##2. Dlaczego jest istotne?
Uzasadnia, że wnioski strony winny być załatwiane w formie decyzji.

##3. Kiedy stosować?
Prawdopodobny argument dla sądu administracyjnego gdy na żądanie strony organ nie wydaje rozstrzygnięcia w formie decyzji 

##4. Przywołane treści
*"Zatem w myśl obowiązującej aktualnie regulacji wniosek o wszczęcie postępowania administracyjnego winien być zweryfikowany w oparciu o przesłanki określone w art. 61a § 1 Kodeksu postępowania administracyjnego. Przy czym nawet w przypadku ustalenia, że podmiot występujący z żądaniem nie ma legitymacji w tym zakresie, czy też istnieją inne uzasadnione przyczyny uniemożliwiające wszczęcie postępowania, organ winien wydać postanowienie o odmowie wszczęcia postępowania. W związku z tym załatwienie wniosku strony zwykłym pismem nie czyni zadość wymogom określonym w Kodeksie postępowania administracyjnego. Ocena zasadności żądania jednostki, a zwłaszcza zasadność jej zarzutów, winna być bowiem dokonana wyłącznie w formach procesowych. Zatem żądanie wszczęcia postępowania w sprawie wymaga załatwienia w formach postępowania administracyjnego albo poprzez nadanie sprawie biegu, albo poprzez wydanie postanowienia o odmowie wszczęcia postępowania. Natomiast brak wydania postanowienia o odmowie wszczęcia postępowania przesądza o bezczynności organu administracji publicznej."*

#II OSK 1089/14 - Postanowienie NSA z 2014-05-08

[link](http://orzeczenia.nsa.gov.pl/doc/F839E1BA97)

##1. Opis orzeczenia
Kwestia biegu terminu na odwołanie po złożeniu wniosku o uzupełnienie w trybie art. 111 § 1 k.p.a.

##2. Dlaczego jest istotne?
Bo przypomina, że po złożeniu tego wniosku, do czasu odpowiedzi organu nie należy składać pism procesowych w kwestii pierwotnego orzeczenia. Zostaną odrzucone jako przedwczesne.

##3. Kiedy stosować?
W przypadku kwestionowania przez organ terminów na odwołanie. W skardze do WSA.

##4. Przywołane treści.

*Zgodnie z art. 111 § 1 k.p.a., strona może w terminie czternastu dni od dnia doręczenia lub ogłoszenia decyzji zażądać jej uzupełnienia, co do rozstrzygnięcia bądź co do prawa odwołania, wniesienia w stosunku do decyzji powództwa do sądu powszechnego lub skargi do sądu administracyjnego albo sprostowania zamieszczonego w decyzji pouczenia w tych kwestiach.*

*Jak wynika z art. 111 § 1b k.p.a., uzupełnienie lub odmowa uzupełnienia decyzji następuje w formie postanowienia.*

*Jak stanowi art. 111 § 2 k.p.a., w przypadku wydania postanowienia, o którym mowa w art. 111 § 1b k.p.a., termin dla strony do wniesienia odwołania, powództwa lub skargi biegnie od dnia jego doręczenia lub ogłoszenia.*

*Konstrukcja orzeczenia o uzupełnieniu lub odmowie uzupełniania decyzji lub postanowienia nie ma samodzielnego bytu prawnego, ale pozostaje częścią aktu administracyjnego, którego uzupełnienia domaga się strona. W związku z tym dzieli ono losy również tego aktu w postępowaniu odwoławczym (zażaleniowym). Z tych też przyczyn na rozstrzygnięcie z art. 111 k.p.a. nie przysługuje zażalenie, a jednym ze skutków procesowych zgłoszenia wniosku o jego wydanie jest przesunięcie początku terminu do wniesienia skargi na dzień doręczenia postanowienia, o którym mowa w art. 111 § 1b k.p.a. Oznacza to, że przed doręczeniem tego postanowienia termin do wniesienia skargi nie biegnie.*

*Skoro skarga na decyzję z [...] października 2013 r. została wniesiona przed dniem doręczenia postanowienia z [...] grudnia 2013 r., to oznacza, że wniesiona została przed rozpoczęciem biegu terminu do jej wniesienia.*

*Skargi wniesione przed rozpoczęciem terminu do ich wniesienia są skargami przedwczesnymi – i podlegają odrzuceniu jako niedopuszczalne, na podstawie art. 58 § 1 pkt 6 p.p.s.a.*

#II SA/Bk 25/16 - Wyrok WSA w Białymstoku z 2016-03-01

[link](http://orzeczenia.nsa.gov.pl/doc/7775775632)

##1. Opis orzeczenia
Odniesienie do zgłoszenia materiału dowodowego przez stronę.

##2. Dlaczego jest istotne?
Uzasadnia, że wnioski dowodowe strony powinny być skrupulatnie rozpatrzone. To jest bardzo ciekawy wyrok, warto zapoznać się z całą treścią.

##3. Kiedy stosować?
Mocny argument dla sądu administracyjnego gdy organ nie odniósł się do zgłoszonego materiału dowodowego.

##4. Przywołane treści
*Kontrolując zgodność z prawem zaskarżonych rozstrzygnięć wskazać trzeba, że w toku postępowania administracyjnego zadaniem organu jest takie ustalenie stanu faktycznego sprawy, aby odpowiadał on rzeczywistości. Organy mają obowiązek podjęcia wszelkich czynności niezbędnych do dokładnego wyjaśnienia stanu faktycznego oraz do załatwienia sprawy, mając przy tym na względzie interes społeczny i słuszny interes obywateli (art. 7 k.p.a.). Dopełnieniem tego obowiązku jest powinność wyczerpującego zebrania i rozpatrzenia całego materiału dowodowego (art. 77 § 1 k.p.a.).*

*Powyższe działanie organu I instancji stanowi naruszenie prawa procesowego, mogące mieć istotny wpływ na wynik sprawy, a zwłaszcza naruszenie zasady czynnego udziału strony w postępowaniu (art. 10 k.p.a.). Organy administracji publicznej nie mogą ignorować aktywności stron w dążeniu do ustalenia stanu faktycznego, szczególnie gdy strony przedstawiają dowody, które w ich ocenie podważają dotychczasowe ustalenia poczynione w toku postępowania. Obowiązkiem organu jest ustosunkowanie się do przedstawionych przez stronę dowodów i wyczerpujące wyjaśnienie pojawiających się na tym tle wątpliwości (por. wyrok NSA z dnia 24 listopada 2011 r., II OSK 1639/10, LEX nr 1151966). Nieuwzględnienie (pominięcie) wniosku dowodowego zgłoszonego przez stronę organ powinien należycie umotywować, przedstawiając w uzasadnieniu decyzji argumenty, którymi kierował się, rozpoznając zgłoszone przez stronę żądanie przeprowadzenia dowodu (por. wyrok WSA w Warszawie z dnia 27 kwietnia 2006 r., I SA/Wa sygn. akt 1622/05, opubl. lex nr 222029, wyrok NSA z dnia 10 grudnia 1997 r., sygn. akt I SA/Gd 409/96, Biul. Skarb. 1998, nr 2, s. 16, w którym sąd stwierdził, że "odmowa przeprowadzenia dowodu i jej przyczyny powinny znaleźć wyraźne odzwierciedlenie w aktach sprawy").*

*Ponadto organ administracji nie może, przed wydaniem rozstrzygnięcia, odmówić oceny dowodów przedłożonych przez stronę, powołując się, jak to miało miejsce w przedmiotowej sprawie, na fakt zakończenia postępowania dowodowego. Skład orzekający w niniejszej sprawie w pełni podziela stanowisko WSA we Wrocławiu wyrażone w wyroku z dnia 14 sierpnia 2012 r., IV SA/Wr 237/12, LEX nr 1273090, że "jeżeli strona zgłasza dowód, to w świetle art. 78 k.p.a. wedle którego żądanie strony dotyczące przeprowadzenia dowodu należy uwzględnić, jeżeli przedmiotem dowodu są okoliczności mające znaczenie dla sprawy, chyba że okoliczności te stwierdzone są wystarczająco innym dowodem, organ administracji może nie uwzględnić jej wniosku dowodowego jedynie w sytuacji, gdy żądanie dotyczy tezy dowodowej już stwierdzonej na korzyść strony. Natomiast jeżeli strona wskazuje dowód, który ma znaczenie dla rozstrzygnięcia sprawy, przy czym jest zgłoszony na tezę dowodową odmienną, taki dowód powinien być przeprowadzony przez organ" (por. też wyrok WSA we Wrocławiu z dnia 17 listopada 2009 r., sygn. akt III SA/Wr 325/09, opubl. lex nr 589381, wyrok WSA w Łodzi z dnia 7 grudnia 2007 r., sygn. akt II SA/Łd 915/07, opubl. lex nr 461659). W związku z powyższym w przedmiotowej sprawie, jak słusznie podniósł skarżący, doszło do naruszenia art. 78 § 1 k.p.a., zgodnie z którym żądanie strony dotyczące przeprowadzenia dowodu należy uwzględnić, jeżeli przedmiotem dowodu jest okoliczność mająca znaczenie dla sprawy.*

*Należy podkreślić, że Kodeks postępowania administracyjnego przyjmuje zasadę równej mocy środków dowodowych, nie wprowadzając ograniczeń co do rodzaju dowodów, którym należy przyznać pierwszeństwo w ustaleniu istnienia danego faktu. Jedyne ograniczenie wprowadzone w przepisach k.p.a. dotyczy dopuszczalności środka dowodowego z przesłuchania stron (art. 86 k.p.a.).*

*W przepisach k.p.a. nie ma zatem podstaw do wprowadzenia zróżnicowania środków dowodowych (por. wyrok NSA z dnia 27 kwietnia 1992 r., sygn. akt III SA 1838/91, opubl. ONSA 1992, nr 2, poz. 45). W świetle art. 75 k.p.a. niedopuszczalne jest stosowanie formalnej teorii dowodów poprzez twierdzenie, że daną okoliczność można udowodnić wyłącznie określonymi środkami dowodowymi, bądź też tworzenie nowych reguł korzystania ze środków dowodowych( por. wyrok NSA z dnia 9 marca 1989 r., II SA 961/88 , opubl. ONSA 1989, nr 1, poz. 33).*
