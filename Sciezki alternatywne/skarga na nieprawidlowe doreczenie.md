##Kogo dotyczy to pismo?
Dokument należy wysłać jak najszybciej po otrzymaniu z PPIS papierowej odpowiedzi na pismo złożone przez ePUAP. Jedynym warunkiem jest to, że pismo złożone przez ePUAP musiało mieć oznaczone żądanie, że petent wymaga korespondencji elektronicznej w postępowaniu. Bez tego żądania Organ może doręczać pisma również w sposób papierowy.

##Czy na dalszym etapie postępowania również warto wysłać to pismo?
Tak, tego typu pisma wysyłamy zawsze po nieprawidłowym doręczeniu pisma z Organu. Należy zwracać uwagę na nieprawidłowości w postępowaniu administracyjnym i wykazywać wzorzec niedbałych działań w postępowaniu Organu.

##Co ewentualnie warto dopasować w treści wniosku?
Całą treść pisma. W szczególności opis stanu faktycznego.

##Jaki jest inny cel tego pisma?
Być może uda się doprowadzić do sytuacji, gdzie organ nadrzędny przeprowadzi wobec pracownika PPIS procedurę odpowiedzialności służbowej. Tak właśnie załatwienie sprawy powinno wyglądać w idealnym świecie, w rzeczywistości raczej należy się spodziewać odpowiedzi wymijającej.

##Jakie są dalsze kroki?
Czekać na odpowiedź organu. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku pracownika do takich a nie innych działań. Zawsze każdą odpowiedź organu należy przekazać na forum, a docelowo warto dodać do tego repozytorium.

##Dlaczego pismo jest kierowane do PPIS a nie do organu nadrzędnego czyli WIS?
Ponieważ PPIS ma obowiązek przekazania tego pisma do swojego przełożonego w ciągu 7 dni. Jeśli tego nie uczyni naruszy przepisy K.p.a., na co powinna być złożona stosowna skarga.

##Treść pisma:
```
                                                                <miejscowosc>, <data>
<imie nazwisko>
<adres>

                                                                Państwowy Powiatowy
                                                                Inspektor Sanitarny w <miejscowosc>
                                                                <adres>

Wasz znak: <znak sprawy>

SKARGA

Na podstawie art. 227 K.p.a. składam skargę na p.o. Państwowy Powiatowy Inspektor Sanitarny w <miejscowosc> <osoba>, 
w zakresie czynności w trybie postepowania administracyjnego w zgodzie z rozdziałem 8 K.p.a.

Oczekuję przekazania niniejszej skargi do Organu właściwego do jej rozpatrzenia oraz zawiadomienia stron o tym fakcie.

Na podstawie art. 221 § 3 K.p.a. skarga jest złożona w interesie własnym oraz publicznym. 

Powiatowy Inspektor Sanitarny w Policach prowadzi sprawę o sygnaturze <sygnatura>, w której jesteśmy jako rodzice, stroną. 
W dniu <data> zostało złożone przez nas pismo o charakterze [wniosku], za pośrednictwem Elektronicznej Platformy Usług Administracji Publicznej (ePUAP). 
W dniu <data> otrzymaliśmy odpowiedź Organu, wysłaną pismem poleconym ze zwrotnym potwierdzeniem odbioru. Zwracamy uwagę, że zgodnie z art. 39 § 1 K.p.a., 
Organ powinien doręczyć pismo za pomocą środków komunikacji elektronicznej. Informujemy, że nasze pismo posiadało stosowne pouczenie, dołączane 
automatycznie i w sposób niezmienny, do pism wysyłanych za pomocą platformy ePUAP, w treści:

cyt. „Korespondencję w tej sprawie proszę kierować do mnie za pomocą środków komunikacji elektronicznej zgodnie z art. 39' ustawy z dnia 14 czerwca 1960 r. 
Kodeks postępowania administracyjnego (Dz. U. z 2000 r. Nr 98, poz. 1071, z późn. zm.).”

W związku z powyższym, sprawa nie została załatwiona zgodnie z przepisami.

Strony zwracają również uwagę, występując w interesie publicznym ogółu podatników, że nie zastosowanie się do przepisów mających na celu ograniczenie 
kosztów działania Organów, poprzez wysyłkę doręczeń za pomocą środków komunikacji elektronicznej, wypełnia przesłanki do uznania tego działania 
za marnotrawienie grosza publicznego przez pracownika PPIS w <miejscowosc> <osoba>.

Uprzejmie proszę o:
1.	Odpowiedź na nasze pismo z dnia <data> zgodnie z obowiązującymi przepisami.
2.	Przeprowadzenie kontroli działalności Państwowej Powiatowej Inspekcji Sanitarnej w <miejscowosc> w sferze doręczania dokumentów we wszystkich prowadzonych sprawach, 
pod kątem ich zgodności z aktualnie obowiązującymi przepisami (w szczególności z rozdziałem 8 K.p.a. w trybie art. 39 § 1 K.p.a.) z uwzględnieniem art. 17 p. 2 pp. 3 
Ustawy z dnia 16 września 1982 r. o pracownikach urzędów państwowych, który stanowi, że Urzędnik państwowy jest obowiązany cyt. „racjonalnie gospodarować środkami publicznymi”. 
Odnosimy racjonalność gospodarowania do możliwości prowadzenia korespondencji w sposób elektroniczny a nie wybieraniu bez refleksji trybu przesyłek doręczanych przez pocztę, 
bez zapytania petenta nawet o możliwość takiej korespondencji w trybie art. 39 § 1a K.p.a.
3.	Poinformowania stron o wynikach kontroli wskazanych w p. 2 niniejszej skargi.
4.	Wyciągnięcie konsekwencji służbowych wobec winnych urzędników.
5.	Zapobieżenie podobnym wypadkom w przyszłości.

Oczekuję od Organu podjęcia stosownych kroków w tej sprawie i poinformowania o ich rezultacie.

z wyrazami szacunku
<imie nazwisko>
```
