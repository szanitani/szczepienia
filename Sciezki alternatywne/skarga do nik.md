##Kogo dotyczy to pismo?
Osób, które wystąpiły do PPIS o korespondencję elektroniczną (ePUAP). Sprawa została następnie przekazana do organu egzekucyjnego (Wojewoda w tym przypadku), który uporczywie wysyła pisma papierowe.

##Czy od razu stosować tą ścieżkę?
Stan faktyczny powinien wyglądać tak: organ egzekucyjny wysyła pismo papierowe, strona zwraca uwagę pismem przez ePUAP, organ egzekucyjny ponownie wysyła pisma papierowe - skarga do NIK.

##Co ewentualnie warto dopasować w treści wniosku?
Należy dopasować stan faktyczny. Część beletrystyczna jak najbardziej w/g własnego uznania.

##Jakie są dalsze kroki?
Czekać na odpowiedź. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku. Zawsze każdą odpowiedź organu należy przekazać na forum, a docelowo warto dodać do tego repozytorium. Odpowiedzi wykorzystać w skardze do WSA.

##Treść pisma:
```
                                                                <miejscowosc>, <data>
<imie nazwisko>
<adres>

                                                      Wydział Skarg i Wniosków
                                                      Najwyższa Izba Kontroli
                                                      Skrytka pocztowa P-14
                                                      00-950 Warszawa
                                                      za pośrednictwem:
                                                      Wojewody <województwo>

SKARGA

Wojewoda <województwo> prowadzi postępowanie: <sygnatura>, w którym występuję jako strona. 
W oparciu o art. 203 ust. 1 Konstytucji zarzucam Wojewodzie <województwo> naruszenie zasad legalności, gospodarności i rzetelności.

Stan prawny w/w postępowania wskazuje na obowiązek komunikacji z petentem w sposób elektroniczny (ePUAP) w trybie art. 39^1 § 1 k.p.a. 
Wbrew przepisom, Wojewoda wysyła pisma papierowe jako przesyłki ze zwrotnym potwierdzeniem odbioru, co uniemożliwia stronie przetwarzanie 
dokumentów w elektronicznym obiegu prawnym. Dodatkowo, w zgodzie z k.p.a. tak dostarczone pisma nie mogą być uznawane za prawidłowo doręczone. 
Działania Wojewody <województwo> naruszają zatem zasadę legalności.

Do dnia dzisiejszego Wojewoda przekazał stronom <liczba> przesyłek ze zwrotnym potwierdzeniem odbioru. Zakładając koszt jednej przesyłki 5.90 PLN, 
daje to <kwota> PLN kosztów bezpośrednich związanych z wysyłką pism przez operatora pocztowego. Należy również uwzględnić koszty eksploatacyjne 
czyli papier, toner, prąd oraz koszty osobowe i koszty związane z naprawieniem nieprawidłowych działań organu (ponowne doręczenie). Dodatkowo, 
w związku z w/w postępowaniami przekazano pewną liczbę przesyłek do innych organów (Ministerstwo Zdrowia, Państwowy Powiatowy Inspektor Sanitarny). 
Te przesyłki również powinny uczestniczyć w elektronicznym obiegu prawnym, w zgodzie ze stanem prawnym postępowania wyznaczonym przez przepisy k.p.a.
Zwracam uwagę, że są to tylko dwie sprawy spośród wielu prowadzonych przez Wojewodę <województwo> i podjednostki. Łączny koszt niepotrzebnych przesyłek 
w skali wszystkich działań Wojewody może przekraczać milion złotych, co narusza zasadę gospodarności.

Wojewoda <województwo> nie stosuje przepisów art. 39^1 § 1a k.p.a. umożliwiających zwrócenie się do uczestnika postępowania o zgodę na doręczanie pism 
w formie elektronicznej, a tym samym drastyczne obniżenie kosztów działania urzędu. Takie działanie nie jest obowiązkiem Wojewody, doktryna jednakże wskazuje, 
że słowo "może" w treści przepisu nie oznacza, że jest dopuszczalne ignorowanie przez urzędnika normy wyznaczonej przez ten przepis. Kwestionuję staranność 
i sumienność działania Wojewody <województwo> poprzez nie stosowanie przepisów umożliwiających obniżenie kosztów działania. 
W związku z powyższym zarzucam naruszenie zasady rzetelności.

Uprzejmie proszę o pochylenie się nad tą sprawą. Patrzę na to w ten sposób, że w pobliskim przedszkolu całodobowa stawka żywieniowa dla dziecka wynosi 5.50 PLN 
a zamiast tego mam w ręku niepotrzebne koperty. Za te bezmyślnie stracone pieniądze można  nakarmić głodne dzieci. 
Uważam to za bardziej godne wykorzystanie grosza publicznego.

z wyrazami szacunku
<imie nazwisko>
```
