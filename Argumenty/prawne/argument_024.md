#Organ odrzuca zarzut nieistnienia obowiązku w postępowaniu egzekucyjnym

##Co warto zrobić?
Wykorzystać w skardze do WSA. Więcej [tutaj](http://www.skarbowcy.pl/blaster/forum/viewtopic.php?f=8&t=421).

##Treść do wykorzystania.
Najwięcej wątpliwości, zarówno wśród zobowiązanych, jak również organów egzekucyjnych i sądów administracyjnych, wydaje się natomiast budzić ostatnia z przesłanek, która może stanowić podstawę zarzutu na gruncie art. 33 pkt 1 u.p.e.a., tj. nieistnienie obowiązku. W kontekście tej przesłanki najczęściej trudno jest nam dostrzec granice pomiędzy postępowaniem egzekucyjnym a postępowaniem merytorycznym. Niejednokrotnie bowiem w subiektywnym odczuciu zobowiązanego, z różnych przyczyn, egzekwowany obowiązek nie istnieje, jednakże rozstrzygnięcie okoliczności jego istnienia powinno być rozpatrywane w ramach postępowania merytorycznego. Jak zauważa się w doktrynie prawa podatkowego (powołującej przy tym linię orzeczniczą sądów administracyjnych) rozstrzygnięcie, o tym w którym postępowaniu winna być rozpatrywana argumentacja zobowiązanego, jest uzależnione m.in. od charakteru egzekwowanego obowiązku, tj. czy powstaje on z mocy prawa czy konieczne jest deklaratywne stwierdzenie jego istnienia (por. C. Kulesza, Ustawa o postępowaniu egzekucyjnym w administracji. Komentarz., opubl. LEX 2010). Konieczne jest zatem każdorazowe rozważenie indywidualnych okoliczności sprawy.

W tym miejscu można jedynie wskazać na ciekawsze sprawy, które pojawiły się w orzecznictwie sądów administracyjnych. Przede wszystkim należy wskazać na wyrok Naczelnego Sądu Administracyjnego z 14 lipca 2010 r., w którym została wyrażona niejako ogólna reguła interpretacji wyrażenia „nieistnienia obowiązku”: „z art. 33 pkt 1 u.p.e.a., pozwalającym oprzeć zarzut w sprawie prowadzenia postępowania egzekucyjnego między innymi na nieistnieniu obowiązku, prowadzi do wniosku, że chodzi tu wyłącznie o sytuację, kiedy nieistnienie obowiązku objętego tytułem wykonawczym jest następstwem okoliczności, które nastąpiły po wydaniu tego tytułu. W przeciwnym razie organ egzekucyjny nie mógłby rozpoznać zarzutu bez naruszenia tegoż art. 29 § 1 u.p.e.a.” (sygn. akt II GSK 692/09, podobnie w wyroku Wojewódzkiego Sądu Administracyjnego w Gdańsku z 11 października 2011 r., sygn. akt I SA/Gd 773/11).

Przechodząc natomiast do bardziej skonkretyzowanych tez można wskazać na wyrok Wojewódzkiego Sądu Administracyjnego w Lublinie z 27 stycznia 2012 r., w którym skonstatowano, iż nie stanowi podstawy zarzutu w postępowaniu egzekucyjnym błędne doręczenie decyzji wymiarowej (sygn. akt I SA/Lu 721/11). Natomiast zdaniem Wojewódzkiego Sądu Administracyjnego w Gdańsku przedmiotem zarzutu może być jednak brak skutecznego doręczenia mandatu karnego. Okoliczność skuteczności doręczenia mandatu karnego organ egzekucyjny powinien ocenić w ramach szeroko rozumianego postępowania egzekucyjnego (por. wyrok Wojewódzkiego Sądu Administracyjnego w Gdańsku z 19 kwietnia 2012 r., sygn. akt III SA/Gd 181/12). Warto wskazać także na – jak się wydaje – interesującą dla zobowiązanych sprawę rozpoznawaną przez Wojewódzki Sad Administracyjny w Białymstoku, który w wyroku z 11 sierpnia zauważył, że zarzut nieistnienia obowiązku, nie może odnosić się do odsetek za zwłokę, a jedynie - do samego obowiązku podlegającego egzekucji, bowiem odsetki za zwłokę nie mieszczą się w pojęciu "obowiązku" z art. 33 pkt 1 u.p.e.a. (sygn. akt I SA/Bk 266/10).

Jak wskazuje prof. UWr dr hab. L. Klat-Wertelecka z Wydziału Prawa, Administracji i Ekonomii, Uniwersytetu Wrocławskiego w swoim opracowaniu "Postępowanie egzekucyjne w administracji" postępowaniami egzekucyjnymi o charakterze niepieniężnym mogą dotyczyć m.in. obowiązku szkolnego, obowiązku zwrotu unieważnionego paszportu, obowiązku utrzymania czystości i  porządku na nieruchomości, obowiązku umożliwienia wykonywania prac geodezyjnych i kartograficznych, obowiązku wstrzymania prac budowlanych, obowiązku rozbiórki budynku i inne. Żaden z tych obowiązków nie wiąże się z bezpośrednim ryzykiem utraty zdrowia w przypadku jego realizacji. Mogą być owszem uciążliwe czy kosztowne, ale występuje gwarancja, że stan zdrowia osoby wypełniającej obowiązek nie zmieni się. W przypadku obowiązku szczepień występuje bezpośrednie ryzyko utraty zdrowia ze śmiercią lub nieodwracalnymi zmianami włącznie. Sytuacje takie nazywane są Niepożądanymi Odczynami Poszczepiennymi w skrócie NOP. Lista możliwych NOP jest dostępna poprzez rozporządzenie MZ, informacje umieszczone przez producentów szczepionek na ulotkach oraz w licznych badaniach i bazach danych (np. VAERS). Należy mocno podkreślić, że z punktu widzenia populacji, jest pewnym, że jeśli dany preparat może w jakimś procencie wywołać NOP to przy odpowiednio dużej liczbie iniekcji takie NOPy w tej populacji wystąpią. Jeśli jest możliwa śmierć czy cieżka encefalopatia po szczepieniu to część dzieci tego niestety doświadczy. Oznacza to, że obowiązek szczepień jest związany z ryzykiem. Ryzyko może być uzasadnione ale tylko wtedy, gdy korzyści znacznie i w sposób mierzalny przewyższają potencjalne straty. W przypadku obowiązku szczepień organy nie przywoują żadnych opracowań o charakterze bilansu zysków i strat. Organy nie przeprowadzają również postępowania orzekającego, w którym zgodnie z aktualnym stanem wiedzy taki bilans mógłby być przeprowadzony dla konkretnego dziecka. Należy zwrócić uwagę, że polskie rozwiązania w zakresie obowiązku szczepień odbiegają od tych stosowanych w państwach rozwiniętych (w zakresie medycyny), gdzie nie stosuje się przymusu szczepień.

Organy wywodzą, że skoro obowiązek szczepień wynika wprost z aktu generalnego, zatem nie jest koniecznym wydanie orzeczenia. Należy jednak zwrócić uwagę, że obowiązek wskazany w przepisach ogólnych u.z.z. dotyczy populacji jako takiej, natomiast jego realizacja ma być prowadzona na zasadach wskazanych w przepisach szczególnych tej ustawy. Organ nie przeprowadził postępowania orzekającego w trybie przepisów szczególnych u.z.z. z drugiej strony uznając zakres tego obowiązku w oparciu o te przepisy. Nie jest zatem możliwym przyjęcie, że obowiązek został prawidłowo zaktualizowany dla konkretnego dziecka bez uwzględnienia aktualnego stanu wiedzy medycznej, co rażąco narusza zasadę prawdy obiektywnej. Co więcej, biorąc pod uwagę fakt, że organ nie zna efektów szczepienia konkretnego dziecka przed jego realizacją, oznacza to, że samo szczepienie ma charakter eksperymentu medycznego. Eksperyment może się powieść lub być bardzo nieudany do śmierci dziecka włącznie, co prowadzi do wniosku, że organ nie bierze pod uwagę wszystkich możliwych efektów realizacji obowiązku. Narusza to zasadę niezbędności postępowania egzekucyjnego, chyba, że przyjmiemy za niezbędne egzekwowanie obowiązku szczepień wobec dzieci, u których na podstawie aktualnego stanu wiedzy medycznej możemy przewidzieć, że szczepienie przyniesie niekorzystne efekty. Zasadnym jest również przyjęcie, że organ w ten sposób narusza zasadę zachowania pewnych względów wobec zobowiązanego, Zgodnie z którą należy unikać sprawiania zobowiązanemu niepotrzebnych dolegliwości i
wyrządzania szkód. Niewątpliwie, w przypadku szczepienia, taka szkodą jest statystycznie pewna szkoda dla określonego procentu populacji. Organ nie określa, czy konkretne dziecko znajdzie się w tym poszkodowanym procencie, tylko prowadzi postępowanie egzekucyjne tak jakby takie szkody nie występowały w ogóle, co jest założeniem fałszywym.

 