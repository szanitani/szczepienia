#Organ stosuje w pismach pokraczne analogie odnoszące się do merytoryki szczepień, byle tylko uzasadnić swoją rację

##Co warto zrobić?
Treść poniżej to komentarz z 14 marca 2012 godz. 20:31, użytkownika podpisującego się jako "Urszula Tomicka" pod [tym artykułem](http://nowadebata.pl/2012/03/14/epidemia-nietrafnych-analogii-szczepienia-a-ruch-drogowy/). Na pewno warto się z tym zapoznać, bo jest to jeden z lepszych komentarzy do naszej rzeczywistości, a może nawet zastosować w jakiejś formie w swoich pismach.

##Treść do wykorzystania.
Proponuję zamiast wymyślać analogie i traktować je jako argument za lub przeciw, skoncentrować się na merytorycznych aspektach problemu. Śledząc dyskusje na temat szczepień dostrzegam ogromny chaos informacyjny. Adwersarze nie ustalają o jakim aspekcie rozmawiają. Czy mówimy o szkodliwości szczepionek? Czy o przymusie szczepienia? Czy rozmowa dotyczy ryzyka szczepienia lub niezaszczepienia? i tak dalej i tak dalej. Jest to niezwykle istotne o ile w dyskusji biorą ludzie dobrej woli, chcący szukać rowiązania problemu lub poszerzenia wiedzy a nie egotyczni, zakochani we własnym intelekcie, sprawni retorycznie bufoni. Przerzucanie się argumentami z dziedziny etyki, biologii, medycyny, socjologii, prawa itp. w celu udowodnienia prawidłowej odpowiedzi na pytanie szczepić czy nie szczepić jest niekończącym się procesem, wojną przynoszącą straty po obu stronach. W trakcie tego procesu umiera szybko idea rozwoju wiedzy i nauki na rzecz dobra człowieka. Ludzie, którzy chcą odpowiedzieć tak lub nie na tak złożone zjawisko, obecne na tylu płąszczyznach człowieczego życia, to najcześciej ci, którzy dzieją poglądy na własne i nieprawdziwe, którzy poczucie własnej wartości identyfikują z posiadaniem racji.

Rodzic, który staje w obliczu takiego pytania, przyglądając się takim dyskusjom staje ogłupiały. Jest manipulowany najprostrzą techniką jaką jest dezinformacja, demogogia i strach. Jeśli ma dość sił to zaczyna pytać szczegółowo a odpowiedzi na konkretne pytania wymagają konkretów. Podsumowując, jesli chcemy dojść do jakiegokolwiek porozumienia, przestańmy się posługiwać mniej lub bardziej trafnymi czy poetyckimi parabolami. Jeśli mówimy o etyce to cytujmy filozofów. Jeśli pytamy o bezpieczeństwo danej szczepionki to powołujmy się na wiedzę o wpływie poszczególnych jej składników na organizm żywy. Jeśli mówimy o ryzyku szczepienia vs ryzyku powikłań po chorobie zakaźnej to powołujmy się na dane epidemiologiczne i medyczne. Twierdzenie w jednym zdaniu, że szczepionki są dobrem ludzkości i że dobro ludzkości wymaga ofiar ponieważ choroby wieku dziecięcego są śmiertelnym zagrożeniem dla populacji to nie argument ale obelga dla inteligentnego człowieka. To hasło kiepskiej reklamy opartej na nieświadomości konsumenta.
